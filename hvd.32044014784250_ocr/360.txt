
8T1
neglecto loco:an neglecto tempore, loci ratio te-
nenda est? Quod dico , tale est: praecepit Dominus ,
ut in primo mense et Jerosolymis celebraretur Pa-
scha : videlicet tempore pariter et loco praeﬁnito.
Ponamus igitur duos quospiam esse, qui Pascha ce-
lebrent, quorum alter prmvaricetur locum , tempus
observet : rursus alter observet quidem locum , sed
transgrediatur tempus; atque is qui tempus observat
neglecto loco, celebret Pascha in primo mense , sed
alicubi procul Jerosolyma : is vero qui locum obser-
vat neglecto tempore, Pascha celebret Jerosolymis,
non tamen primo mense, sed secundo. Deinde videa-
mus uter borum duorum sit in crimine, uter proban-
dus: isne qui neglecto tempore locum servavit, an
qui loco neglecto tempus servavit. Etenim si is qui
tempus neglexit, ut intra civitatem Pascha celebraret,
videtur approbandus : contra , qui servato tempore
locum neglexit, vocandus est in crimen, et impietatis
reus peragendus : nimirum liquet, quod isti quoque
legem violant, loco non suo facientes , quod faciunt,
etiamsi decies millies pncdicent se servare tempus.
Unde igitur hoc nobis perspicuum est? Videlicet ab
ipso Mose. Siquidem cum quidam essent celebraturi
Pascha, adierunt Mosen, dicentes : Nos impuri sumus
super hominis anima : num omittemus offerre munus
Domino juxta tempus suum, in medio ﬁliorum Israel?
Respondit illis Moses :State hic , et audiam quid prte-
cepturus sil Dominus de vobis. Et loquutus est Dominus
Mosi dicens: Homo quicumque fuerit inter vos impurus
super hominis anima, aut in longo itinere, aut in vobis,
in generationibus uestris , faciet Pascha mense secundo
(Num. 9.7-“). ld est: quisquis, inquit, primo mense
deprehensus fuerit in peregrinatione, ne faciat Pascha
extra civitatem, sed mense secundo, ut venire possit
Jerosolymam ac tempus negligat potius, quam faciat
extra civitatem : ex hoc declarans, quod observatio
loci temporis observatione magis est necessaria. Quid
igitur isti habent quod dicant, qui extra civitatem
praescriptam faciunt Pascha? Nam cum transgrediantur
id quod magis est necessarium , nihil illos excusare
potest ejus observatio, quod minoris est momenti.
Igitur etiamsi decies millies videantur servare tempus,
extrema legis transgressio est quod faciunt. Atque id
esse verum, non hinc liquet tantum, verum etiam ex
prephetis. Cum enim constet illos numquam sacriﬁ-
casse, neque canticum cecinisse in terra aliena (Psal.
156. ι ), neque istiusmodi jejunium jejunasse, quam
veniam promerentur isti? Attamen illi quidem exspe-
ctantes talem vita: sua: statum se recepturos, nihilo
secius persistebant in lege , parentes illi, quaeque lex
pnescribebat, implentes. Hoc enim lex ipsa illis fore
promiserat. Isti vero lucc faciunt, cum nullam ha-
beant spem fore, ut pristinum vita: statum recipiant :
cujus enim id propheta: testimonio probabunt? Et tamen
ne sic quidem possunt quiescere. Jam , ut maxime
sperarent se civitatem recepturos, etiam tunc opor-
tebat sanctos illos imitari, tum a jejuniis, tum a caste-
ris observationibus abstinentes.
5. Quod enim istiusmotl rerum nihil illi fecerint,
