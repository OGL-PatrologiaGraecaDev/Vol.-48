ιυιι
δ

sunt multa), et sol et luna , sic et differentia est inter
justos : Alia quippe claritas solis , et alia luna , et alia
claritas stellarum (1. Cor. 15. 41) : qumdam enim ex-
cellunt claritate, quaedam superantur; etquemadmo—
dum corpora sunt caalestia, sic et sunt corpora terre-
Stria, et quemadmodum in corporibus aliud cervus
est, aliud canis , aliud leo, aliud alia fera, aliud aSpis,
aliud tale quippiam : sic et in peccatis sunt differen-
tizc. llomines igitur alii quidem sunt justi, alii vero
peccatores : sed et in justis multum est discrimen,
et in peccatoribus tnultum et immensum : verum
attende. Licet justus sit quis , licet millies sit justus,
et ad culmen ipsum ascenderit : ita , ut expers sit
peccati , non potest esse mundus a sorde : licet mil-
lies justus sit , est tamen homo. Quis enim gloriabitur
castum se habere cor , aut quis conﬁdet mundum se esse
a peccato (Prov. 20. 9)? Propterea dicere in oratione
iubemur : Dimitte nobis debita nostra (Matth. 6. 1‘2),
ut orationis consuetudine admoneamur illic nos ob-
noxios esse suppliciis. Etenim Paulus apostolus, vas
electionis, Dei templum, os Christi, lyra Spiritus,
doctor orbis terrarum, qui terram et mare peragravit,
qui peccatorum spinas revulsit, qui religionis semina ι
iactavit; ille regibus opulentior, ille divitibus poten-
tior , militibus fortior, ille magis philosophus quam
ipsi phil050phi, ille disertior oratoribus, qui nihil ha-
bebat, et omnia possidebat, qui mortem umbra sua
solvebat, qui morbos suis vestimentis fugabat , qui
tropaea erexit in mari, ad tertium usque caelum raptus
est, et in paradisum ingressus , qui Christum Deum
praedicavit, ille dicit : Nihil mihi conscius sum :sed
non in hoc justiﬁcatus sunt (1. Cor. 4. 4) : qui talem
tantamque virtutum copiam acquisierat, ait: Qui
autent judicat me , Dominus est.
Nullus est immunis α peccato. — Quis ergo gloria-
bitur castum se habere cor : aut quis confidet mun-
dum se esse a peccato? Impossibile est igitur, ut ullus
homo sita peccato immunis. Quid enim ais? Justus
est τ misericors est? pauperum amans est? At vitium
aliquod habet : vel importune contumeliis afficit, vel
inani gloria ducitur, vel aliud quidpiam tale agit;
non enim recensenda sunt omnia. Hic misericors est,
sed non temperans : persa-pe ille temperans quidem,
at misericors non est : hic virtutis unius, ille alterius
laude celebratur. Sit aliquis jusuts, et sa'pe quidem
justus est, eique omnia insunt bona , sed ob justitiam
superbia tumet, ejusque justitiam superbia labefactat.
Numquid justus erat Pharisaeus, qui bis in sabbato
jejunabat? Quid autem dicit“! Non sum sicut σωτενὶ
hominum, raptores, injusti (Luc. 18. il) : ac persaepe
ex conscientia munda in superbiam devolvitur quis,
et quod non potuit illi afferre detrimentum peccatum,
affert superbia. Fieri ergo non potest, ut homo sit
ita penitus justus , uta peccato sit mundus; neque
rursus ﬁeri potest ut ullus ita malus sit homo, quin
habeat aliquod saltem exiguum bonum. Exempli
causa, ille rapit et fraudat et perniciem infert: at
nonnumquam largitur eleemosynam, at nonnumquam
temperans est, at nonnumquam bona verba loquitur,
