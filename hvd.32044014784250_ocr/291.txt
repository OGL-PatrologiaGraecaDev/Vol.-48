θθΐ)
σϐήτητον ἐπεφέρετο τὴν ἀπόδειξιν, καὶ ὅπερ ἔλεγεν.
ἐδείκνυε διὰ τοῦ σώματος. Μετὰ ταῦτα εὑρίσκει
αὐτὸν· ό [554] Ἰησοῦς, καὶ λέγει αὐτῷ · Ἴδε, ὑγιὴς
γέγονας, μηκέτι ἁμάρτανε, ἵνα μὴ χεῖρόν τί σοι
γένηται. Εἶδες ἰατροῦ σοφίαν ; εἶδες κηδεμονίανςούκ
ἀπήλλαξε τοῦ παρόντος νοσήματος μόνον, ἀλλά καὶ
πρὸς τὸ μέλλον ἀσφαλίζεται· καὶ μάλα εὐκαίρως.
’Ὀτε μὲν γὰρ ἦν ἐπὶ τῆς κλίνης, οὐδὲν τοιοῦτον εἶπεν,
οὐκ ἀνέμνησεν αὑτὸν ἁμαρτημάτων· δυσάρεστος γάρ
πως καὶ ταλαίπωρός ἐστιν ἡ τῶν ἀρρωστούντων
ψυχή · ὅτε δὲ ἀπήλασε τὴν ἀρρωστίαν, ὅτε πρὸς τὴν
ὑγίειαν ἐπανήγαγεν, ὅτε τῆς δυνάμεως αὑτοῦ καὶ
τῆς κηδεμονίας ἔργῳ τὴν ἀπόδειξιν παρέσχετο, τότε
εύκαιρον ποιεῖται τὴν συμϐουλὴν καὶ τὴν παραίνεσιν,
ἀξιόπιστος δι’ αὐτῶν λοιπὸν τῶν ἔργων φαινόμενος.
Τί οῦν ἐκεῖνος ἀπελθὼν κατάδηλον ἐποίησεν αὑτὸν
τοῖς ’1ουδαίοις; Κοινωνοὺς αὑτοὺς βουλόμενος λαϐεῖν
τῆς ἀληθοῦς διδασκαλίας. Ἀλλ’ ἐκεῖνοι διὰ τοῦτο
ἐμίσουν αὑτὸν, φησί, καὶ ἐδίωκον. Ἐνταῦθά μοι προσ-
ἔχετε· ἐνταῦθα γὰρ 6 πᾶς ἐστιν ἀγών. Διὰ τοῦτο
ἐδίωκον αὑτὸν, ὅτι ταῦτα ἐποίει ὲν σαϐϐάτῳ.
Ἵδωμεν οὖν πῶς ἀπολογεῖται· 6 γὰρ τῆς ἀπολογίας
τρόπος δείκνυσιν ἡμῖν, εἴτε τῶν ὑποτεταγμένων, εἴτε
τῶν ἐλευθέρων ἐστὶν, εἴτε τῶν διακονουμένων, εἴτε
τῶν ἐπιταττόντων. Παρανομία μεγίστη ἐδόκει εἶναι
τὸ γεγενημένον · καὶ γὰρ ξύλα ποτέ τις ἐν σαϐϐάτῳ
συλλέξας ἐλιθάσθη διὰ τοῦτο, ὅτι βαστάγματα ἔφε-
ρεν ἐν σαϐϐάτῳ. Τοῦτο τὸ μέγα ἁμάρτημα ἐνεκα-
λεῖτο ό Χριστὸς, ὅτι ἔλυσε τὸ σάϐϐατον. Ἰδωμεν οὖν
εἰ πρότερον συγγνώμην αἰτεῖ ὼς δοῦλος καὶ ὑποτε-
ταγμένος, ἥ ὼς ἐξουσίαν ἔχων καί⁸ αὑθεντίαν ἐπιδεί-
κνυται, ὼς Δεσπότης, καὶ ἐπικείμενος τῷ νόμῳ, καὶ
τὰς ἐντολὰς αὑτὸς δεδωκώς. Πῶς οὖν ἀπολογεῖται;
φησίν· '0 Πατήρ μου ἕως ἅρτι ἐργάζεται, κάγὼ
ἐργάζομαι. Εἶδες αὑθεντίαν; Καίτοι εἰ καταδεέστε-
ρος καὶ ἐλάττων ἦν τοῦ Πατρὸς, οὑκ ἔστιτὸ εἰρημένον
ἀπολογία, ἀλλ’ ἔγκλημα μεῖζον καί κατηγορία χαλε-
πωτέρα. Ὅταν γὰρ ποιῇ τις, ὃ τῷ μείζονι μόνῳ
ποιεῖν ἔξεστιν, εἶτα ἁλοὺς ἐγκαλεῖται καὶ λέγει. ὅτι
Ἐπειδὴ 6 μείζων ἐποίησε, διὰ τοῦτο κάγὼ ἐποίησα,
οὑ μόνον οὑκ ἀπολύει τῶν ἐγκλημάτων ἐαυτὸν τούτῳ
τῆς ἀπολογίας τῷ τρόπῳ. ἀλλά καὶ μείζονος μέμψεως
καὶ κατηγορίας ὑπεύθυνον ἑαυτὸν καθίστησιν. ’Υπερ- “
ηφανίας γὰρ καὶ ἀλαζονείας ἐστὶ, τὸ τοῖς μείζοσι
τῆς ἀξίας ἐπιχειρεῖν πράγμασι. ’
Καὶ 6 Χριστὸς τοίνυν εί καταδεέστερος ἦν, οὑκ
ἦν ἀπολογία τὸ λεγόμενον, ἀλλ’ ἔγκλημα μεῖζον⁶
ἐπειδὴ δὲ ἴσος αύτῷ ἦν, διὰ τοῦτο οὑκ ἐστιν ἐγκλη μα.
Καὶ εἰ βούλεσθε, ἐπὶ ὑποδείγματος ὃ λέγω ποιήσω
· φανερόν. Τῷ βασιλεῖ φέρειν ἁλουργίδα, καὶ διάδημα
ἔχειν ἐπὶ τῆς κεφαλῆς μόνῳ ἔξεστιν, ἑτέρῳ δὲ οὐδενί.
_ Ἐὰν τοίνυν φανῇ τις τῶν πολλῶν τοῦτο τὸ σχῆμα πε-
ρικείμενος, εἷτα καὶ εἰς δικαστήριον ἑλκόμενος λέγῃ,
δτι Ἐπειδὴ 6 βασιλεὺς τοῦτο τὸ σχῆμα περίκειται,
διὰ τοῦεο κάγὼ περίκειμαι, ού μόνον οὑκ ἀφίησιν
ἐαυτὸν τῆς κατηγορίας, ἀλλά καὶ μείζονος κολάσεως
καὶ τιμωρίας καθίστησιν ὑπεύθυνον τῷ τρόπῳ τῆς
[555] ἀπολογίας. Πάλιν τὸ τοὺς αἰσχίστους ἀφεῖναι

S. JOANNIS CIIBYSOSTOMI ARCHIEP. CONSTANTINOP.
