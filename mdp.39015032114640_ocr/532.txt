στενὸν καταστρέψαντα τέλος ' ἐπ’ ἐκείνου δέ τά
ἐναντία συμϐεϐηκότα, καὶ διὰ τὴν ἐνταῦθα ὑπομονὴν
τῶν ἀπορρήτων ἐκείνων ἀγαθῶν αὑτὸν ἀπολαύοντα ·
καλ⁸ ἐν ἀμηχανίᾳ γεγονὼς, καὶ τῇ πείρα μαθὼν τὴν
ἀπάτην, ἢν ὑπέμεινε δι’ ὅλου τὴν εὐρύχωρον ὁδὸν
ἐλόμενος, ἱκετηρίαν τίθησι πρὸς τὸν πατριάρχην, καὶ
ἐλεεινὰ φθέγγεται ῥήματα, καὶ δακρύων γέμοντα.
Καὶ ό πρὸ τούτου μηδὲ ἐπιστρεφόμενος, μηδὲ ἱδεῖν
ἀνεχόμενος τὸν Λάζαρον, τὸν πένητα, τὸν ἐν τῷ
πυλῶνι ἐρριμμένον, ἀλλά καὶ βδελυττόμενος αὑτὸν,
ὼς εἱπεῑν, διά τὴν τῶν ἐλκῶν δυσωδίαν, καὶ τὴν
οἰκείαν βλακείαν, ἐν ᾖδιηνεκῶς τρυφῶν διῆγε, νῦν
ἱκετεύει τὸν πατριάρχην, καί φησι ο Πάτερ Ἀϐραὰμ,
ἐλέησόν με, καί πέμψον Λάζαρον, ἵνα ,βάψῃ τὸ
ἄκρον τοῦ δακτύλου αὐτοῦ ὒδατος,καὶ καταψύξῃ
τὴν γλῶσσάν μου, ὅτι ὀδυνῶμαι ἐν τῇ φλογὶ
ταύτῃ. Ἰκανά τά ῥήματα εἱς οἶκτον ἀφελκύσασθαι ⁸
ἀλλ’ ὅμως οὐδὲ οὕτως ὤνησέ τι πλέον· ἀκαίρος γάρ ἡ
ἐξομολόγησις καὶ ή παράκλησις οὑκ ἐν καιρῷ τῷ
δέοντι γινομένη. Πέμψον, φησὶ, τὸν Λάζαρον ἐκεῖνον,
τὸν πένητα, ὃν πρὸ τούτου ἐϐδελυττόμην, ᾧ τῶν
ψιχίων οὑ μετεδίδουνο ἐκείνου δέομαι νῦν, καὶ ,τὸν
δάκτυλον ἐκεῖνον ἐπιζητῶ, ὃν οἱ κύνες ἐλειχον. Εἶδες
πῶς συνέστειλεν αὐτὸν ἡ τιμωρίας εἶδες πῶς εἱς
στενὸν τέλος κατήντησεν ή εὐρύχωρος ὀδός; Καὶ οὐ
ποιεῖται πρὸς τὸν Λάζαρον τὴν ἱκετηρίαν, ἀλλά πρὸς
τὸν πατριάρχην. Εἰκότως· οὑδέ γὰρ ἀντιϐλέψαι
ἐτόλμα τῷ πένητι. Ἐνενόει γὰρ, οἶμαι, τὴν οἰκείαν
ἀπανθρωπίαν, καὶ τὸ ἀνηλεές λογιζόμενος ὅπερ εἰς
αὑτὸν ἐπεδείξατο, ὑπώπτευεν αὐτὸν ἴσως μηδὲ ἀπο-
κρίσεως ἀξιοῦν. Διά τοι τοῦτο ούδέ πρὸς αὑτὸν ποιεῖ-
ται τὴν παράκλησιν, ἀλλά τὸν πατριάρχην [797]
ἱκετεύει. Ἀλλ’ ὅμως οὐδὲ οὑτως ἐκέρδανέ τι πλέον.
Τοσοῦτον κακόν ἐστιν ή ἀκαιρία, καὶ τὸ τὸν δεδομένον
ἡμῖν τῆς ζωῆς καιρὸν παρά τῆς τοῦ Θεοῦ φιλανθρω-
πίας εἱς τὴν τῆς ἡμετέρας σωτηρίας ὑπόθεσιν προ-
διδόναι. Ποῖον γάρ ἀδάμαντα οὑκ ἂν κατέκαμψε ταῦτα
τὰ ῥήματα, καὶ εἱς οἶκτον καὶ συμπάθειαν ἤγαγεν ;
Ἀλλ’ ὅμως οὐδὲ οὕτως 6 πατριάρχης ἐπινεύει τῇ
αἱτήσει, ἀλλ’ ἀποκρίσεως μὲν αὐτὸν ἀξιοῖ, διδάσκει
δέ αὑτὸν ὅτι αὑτὸς ἐαυτῷ αἴτιος τούτων ἐγένετο τῶν
κακῶν. Φησὶ γάρ πρὸς αὐτὸν ὁ πατριάρχης-Τέκνον,
μνήσθητι ὅτι ἀπέλαϐες τὰ ἀγαθά σου ἐν τῇ ζωῇ
σου, καί Λάζαρος ὁμοίως τὰ κακά· νῦν δέ ό μὲν
παρακαλεῖται, σὺ δὲ ὀδυνᾶσαι. Καὶ έπὶ πᾶσι
τούτοις μεταξὺ ὑμῶν καί ἡμῶν χάσμα μέγα
ἐστήρικται, ὅπως οἱ θέλοντες διαϐῆναι ἐνθεν πρὸς
ὑμᾶς μὴ δύνωνται, μηδὲ οἱ ἐκεῖθεν πρὸς ἡμᾶς
διαπερῶσι. Φοϐερά τὰ εἰρημένα, καὶ ἱκανά καθικέ-
σθαι τῶν νοῦν ἐχόντων. Ἵνα γὰρ διδάξῃ αὑτὸν, ὅτι
αὐτὸς μὲν τὴν οἰκείαν εὐσπλαγχνίαν περὶ αὑτὸν ἐπι-
δείκνυσι, καὶ εἱς οἶκτον ἐπικάμπτεται, ὁρῶν αὑτοῦ
τῆς κολάσεως τὴν ἐπίτασιν, οὐδὲν δέ πλέον αὐτῷ εἱς
παραμυθίαν ἐνεγκεῖν δύναται, μονονουχὶ ἀπολογού-
μενος αὑτῷ φησιν, ὅτι Ἐϐουλόμην χεῖρά σοι ὀρέξαι,
καὶ ἐπικουφίσαι σου τὰς ἀλγηδόνας, καὶ τῶν τιμω-
ριῶν ὑποτέμνεσθαι τὸ σφοδρὸν, ἀλλὰ προλαϐὼν αὐτὸς
ταύτης ἀπεστέρησας ἐαυτὸν τῆς παραμυθίας* διὰ
τοῦτό φησι · Τέκνον, μνήσθητι. Ὅρα τοῦ πατριάρχου
τὴν ἀγαθότητα ο τέκνον αὑτὸν καλεῖ. Ἀλλά τοῦτο μὲν
τὴν ἡμερότητα τὴν αὐτοῦ ἐμφῆναι δύναται, οὐδεμίαν
δὲ αὐτῷ βοήθειαν παρέχει διὰ τὸ ὑφ’ ἐαυτοῦ αὑτὸν
προδίδοσθαι. Τέκνον, φησὶ, μνήσθητι ὅτι ἀπέλα-
ϐες σὺ τὰ ἀγαθά σου έν τῇ ζωῇ σου · εἱς ἔννοιαν
ἐλθὲ τῶν παρελθόντων, μὴ ἐπιλάϐῃ πόσης τρυφῆς

i051
