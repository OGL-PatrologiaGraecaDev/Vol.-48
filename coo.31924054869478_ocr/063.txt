
583
qui coniugium comitantur. — Quid enim, quaeso . tale
per onmem vitam virgo sustinet, quale pene in annos
conjux doloribus partus ac lamentis cruciata? Nam
tanta est ejus cruciatus vehementia, ut sacra: literae,
cum exsilium, famem, pestem, et intolerabilia mala
designare volunt, ea omnia dolores partus nominent.
Deus quoque id supplicii ac maledictiouis vice mulieri
irrogavit, non parere. inquam, sed sic parere, cum
arumnis et doloribus: Cum dolore enim, inquit,
paries ﬁlios (Gen. 5. 16). At virgo iis diris ac dolore
excelsior est ε nam qui legis diras antiquavit, et has
una etiam sustulit.
LXVI. Jucundius esse pedibus ire quant mulis cir-
cumvehi. — Sed mulis in foro circumvehi jucundum
est. Imo id inanis tantum fastus est voluptate omni
carens : atque ut nec tenebra: quam lux, nec conclusum
quam solutum esse, nec multis quam nullo egere,
melius est : sic huic quoque suis pedibus non utenti
nihilo melius est. Omitto enim molestias quas hinc
sustinere est necesse. Nam nec eum vult, ei domo
prodire licet, sed plerumque cum ut inde exeat magna
aliqua utilitas eﬂlagitat, domi manere cogitur, velut,
mendici qui pedibus mutili non habent quo vehantur.
Quod si vir mulos alii usui mandaverit, simultas,
contentio, pertinax silentium : sin ipsa futuri ignara
idem fecerit, omisso viro, in se iram vertit, assidue
ea se injuria consumens. Et quanto satius erat pedi-
bus utentem (nam ea causa nobis eos Deus fabricatus
est) nihil horum malorum subire, quatn mollitie hac,
in tant-tm miseria: ac maeroris necessitatem se indu-
cere? Neque enim hae solae causa: eas domi continent;
sed seu uterque, seu alter forte mulus pedibus dolet,
idem contingit : ct cum in pascua dimittuntur (fit au-
tem id quotannis, atque in multos dies), rursum tam-
quam vinctae domi manendum est, etnec negotio qui-
dem necessario vocante mdibus prodeundum. Quod si
quis dicat, eam a salutantium turba expeditam esse,
non coactam notorum oculis patere ac pudcfieri, is
valde ignorare mihi videtur, qua: muliebri natura;
pudorem et adimant et afferant: siquidem non con-
spici aut latere id efficit, sed illud petulantia intus
animum possidens, hoc modestia atque verecundia.
Itaque multat ea custodia solutae, ac per mediam tur-
bam in foro gradientes, non solum in se accusatores
non concitarunt, sed multos etiam modestiae admira-
tores habuerunt : qua: et habitu et ingressu et ve—
stium neglectu luculentum tamquam radium interna:
probitatis emitterent : nec pauca: intus desidentes si-
nistram sibi Opinionem contraxerunt. Potest enim
qua: conclusa sit, etiam magis quam quae prodeant,
volentibus egregie petulantem se et impudentem ex-
bibere.
LXVII. Molestum esse multa: famulas habere. —
Sed forsan ancillarum grex jucundus est. Hac quidem
voluptate nihil pejus, tantum habet curarum: nam et
aegritudine cujusque et morte turbari atque angi est
necesse. Ac sunthaec forte tolerabilia, necnon quae
his etiam graviora sunt, quotidie curis distendi, segni-
tiem castigando, nequitiam tollendo, rixas sedando,
