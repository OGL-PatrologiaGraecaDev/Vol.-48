δασκάλου ταῦτα ἔγραφον είκῆ καὶ μάτην κομπάζον-
τες, τὰ σκυθρωπά ἂν ἐσιώπησαν καὶ τὰ πολλοῖς δο-
κοῦντα ἐπονείδιστα εἶναι· νῦν δὲ δεικνύντες αὐτῶν
τὴν ἀλήθειαν, ἐν ἐκείνοις μάλιστα ἐνδιέτριψαν, καὶ
πάντα μετὰ ἀκριϐείας καὶ πολλῆς εἷπον τῆς δαψι-
λείας,¹οὐ μικρὸν, οὐ μέγα παραδραμόντες, ἀλλ’ ἐν
μὲν τοῖς σημείοις καὶ τοῖς θαύμασι τά πλεῖστα παρ-
ἧκαν, ἐν δὲ τοῖς παθήμασι καὶΙ τοῖς δοκοῦσιν ἐπονει-
δίστοις, τούτοις ἐνδιατρίϐοντες, πάντα πάντες μετὰ
ἀκριϐείας εἰρήκασιν. Ἀλλ’ ἐγὼ τούτων πρὸς σὲ οὐδὲν
εἰρηκὼς, τῶν θαυμάτων λέγω καὶ τῶν σημείων, ἵνα
ἐκ περιουσίας πᾶσαν ἀναίσχυντον ἐμφράξω γλῶσσαν,
τά νῦν φαινόμενα, τὰ νῦν πρὸ ὀφθαλμῶν κείμενα, τὰ
τοῦ ἡλίου φανερώτερα, τὰ πανταχοῦ τῆς οἰκουμένης
διεσπαρμένα, τὰ πᾶσαν καταλαϐόντα τὴν οἰκουμένην
καὶ ἀνθρωπίνην ὑπερϐαίνοντα φύσιν κατορθούμενα ,
καὶ ἃ. Θεοῦ μόνον ἦν, ταῦτα είς μέσον ἤγαγον. Τί
λέγεις, οὐκ ἀνέστησε νεκρούς; μὴ καὶ τοῦτο ἔχεις
είπεῖν, ὅτι αί Ἐκκλησίαι οὐκ εἰσὶ κατὰ τὴν οίκουμέ-
νην; οὐδ’ ὅτι οὐκ ἐπεϐουλεύθησαν ; οὐδ’ ὅτι κρατοῦσι
καὶ περιγίνονται; Ἀλλ’ ὥσπερ οὐκ ἔστιν εἰπεῖν ὅτι
οὐκ ἐστιν ἥλιος, οὕτως οὐδὲ ταῦτα. Τί δέ, τὴν καο

$37
